## Wyślij swoje zgłoszenie

Jest kilka zasad, które kod musi spełniać, aby można było go zgłosić do uruchomienia na Międzynarodowej Stacji Kosmicznej. Jeśli twój kod je spełnia, zasady u dołu emulatora zaświecą się na zielono po uruchomieniu programu.

![Sprawdzanie poprawności](images/validation.png)

1. Dokonaj odczytu temperatury
2. Zapal diody LED
3. Upewnij się, że twój kod działa do końca bez żadnych błędów. Jeśli masz w kodzie pętlę `while True`, musisz nacisnąć przycisk **Stop**, aby spełnić ten wymóg.

Upewnij się też, że spełniasz następujące kryteria:

1. Upewnij się, że twoja wiadomość do astronautów wyświetlana jest nie dłużej niż 30 sekund, bo przez tyle czasu twój kod będzie działać na MSK
2. Należy unikać wszelkich metod wymagających ręcznego wprowadzania danych
3. Importuj tylko z modułów `sense_hat`, `time` i `random`
4. Nie wolno umieszczać wulgaryzmów

Gdy wszystkie reguły będą zielone, można przesłać zgłoszenie.

--- task ---

Wpisz kod swojej klasy w polu na dole - nauczyciel poda ci twój kod.

**Uwagi dla nauczycieli lub mentorów** można znaleźć we [Wprowadzeniu](https://projects.raspberrypi.org/pl-PL/projects/astro-pi-mission-zero/1).

--- /task ---

--- task ---

Pojawi się imię twojego nauczyciela. Jeśli imię jest prawidłowe, kliknij zielony przycisk **Continue to form** (Przejdź do formularza).

![Przejdź do formularza](images/continue-to-form.png)

--- /task ---

--- task ---

Wprowadź nazwę swojego zespołu i nazwiska jego członków. Zostaną one wydrukowane na certyfikacie po uruchomieniu kodu w przestrzeni kosmicznej, więc sprawdź pisownię!

--- /task ---

--- task ---

Naciśnij przycisk **Submit** (Prześlij), aby wprowadzić swój kod. Twój nauczyciel lub mentor otrzyma wiadomość e-mail z potwierdzeniem zgłoszenia.

--- /task ---

--- task ---

Jeśli chcesz, możesz udostępnić link do swojego kodu w mediach społecznościowych, aby powiedzieć znajomym, że napisany przez ciebie kod zostanie uruchomiony w kosmosie!

--- /task ---