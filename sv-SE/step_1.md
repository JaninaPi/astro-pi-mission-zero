## Introduktion

Förgyll vardagsrutinerna för astronauterna på den internationella rymdstationen genom att visa dem ett meddelande och den relativa luftfuktigheten ombord med hjälp av den nya Mark II Astro Pi-datorns Sense HAT.

Mark II Astro Pi-hårdvara är så ny att datorerna inte ens har namn ännu. Vi kommer att namnge Astro Pi-datorerna efter två inspirerande europeiska forskare. Du kan hjälpa till att välja vad de ska kallas genom att rösta på ditt favoritnamn som en del av ditt Mission Zero program.

Du kommer att använda Sense HAT-emulatorn online för att skapa ditt program, så ingen extra hårdvara behövs - allt sker i en webbläsare. *Om det uppfyller behörighetskriterierna* körs ditt slutförda program i rymden på International Space Station (ISS)! Du kommer också att få ett särskilt certifikat som visar exakt var ISS var när ditt program körde.

Vi kommer att meddela de utvalda namnen på de nya Astro Pi-datorerna våren 2022.

### Vad du kommer att göra

Här är ett exempel på ett program du kan skapa. Klicka på **Run** (Kör) för att se det köras.

![Trinket Sense HAT-emulatorn som kör ett exempelprogram som bläddrar igenom luftfuktighetsvärdet över LED-matrisen och sedan visar en bild av en fisk](images/M0_4.gif)

--- collapse ---
---
title: Vad du kommer att lära dig
---

Du kommer att lära dig om Astro Pi enheten och hur man styr den, inklusive hur man:
+ visar meddelanden och färger
+ skapar bilder
+ mäter luftfuktigheten med hjälp av en Sense HAT

Detta projekt omfattar element från följande rader av [Raspberry Pi Digital Making Curriculum](http://rpf.io/curriculum){:target="_blank"}:

+ [Använd grundläggande programmeringsstrukturer för att skapa enkla program](https://curriculum.raspberrypi.org/programming/creator/){:target="_blank"}

--- /collapse ---

--- collapse ---
---
title: Vad du behöver
---

### Hårdvara

+ En dator med en internetanslutning

### Programvara

+ En webbläsare (t.ex. Google Chrome) för att öppna [https://trinket.io/mission-zero](https://trinket.io/mission-zero){:target="_blank"}

--- /collapse ---

--- collapse ---
---
title: Noteringar för lärare och mentorer
---

Denna aktivitet kan slutföras på en eftermiddag. Dela in dina elever i grupper med mellan 1 och 4 deltagare, och låt oss vägleda dem i att skriva ett kort Python-program som visar ett personligt meddelande och den relativa luftfuktigheten på Astro Pi.

Läs [dokumentet med de officiella riktlinjerna](https://astro-pi.org/media/mission-zero-guidelines/Astro_Pi_Mission_Zero_Guidelines_2021_22-sv.pdf){:target="_blank"} för Mission Zero.

Du måste registrera dig för Mission Zero utmaningen för att dina grupper ska kunna delta.

+ Gå till [sidan för Trinket-emulatorn Mission Zero](https://trinket.io/mission-zero){:target="_blank"}.

+ Fyll i formuläret och klicka på **Submit** (Skicka)\*.

\* Observera att detta registreringsformulär endast är tillgängligt på engelska.

Fälten på formuläret inkluderar:  
Lärare/mentornamn   
Gruppens namn  
Antal deltagare i gruppen  
Deltagarnas namn och ålder  
På vilket språk du läste Mission Zero-riktlinjerna?

+ Ett Trinket-konto skapas för dig (om du inte redan har ett, eller om du inte är inloggad). Du kan skapa ett konto per e-postadress. Varje konto har sin egen **klassrumskod**, och du skall dela koden med dina grupper när de är redo att skicka in sina program.

+ Visa din klassrumskod på ett synligt ställe, exempelvis på en whiteboard eller med en projektor, och börja aktiviteten.

 Vi har skapat [ett utskrivbart två sidors dokument för utdelning](https://astro-pi.org/astro_pi_mission_zero_project_print_out_v10_print/){:target="_blank"} som innehåller viktiga punkter för Mission Zero och som studenter och ungdomar kan använda tillsammans med detta online-projekt.

--- /collapse ---

![Tracking pixel](https://code.org/api/hour/begin_raspberrypi_astropi.png)
