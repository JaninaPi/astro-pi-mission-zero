## Co je Astro Pi?

Astro Pi je počítač od Raspberry Pi, který je uzavřený v pouzdře speciálně navrženém pro podmínky ve vesmíru. Také obsahuje přídavnou desku s názvem Sense HAT, vytvořenou speciálně pro misi Astro Pi. Sense HAT má joystick, LED displej a senzory pro snímání světla, teploty, vlhkosti, tlaku a orientace.

Tady je originální jednotka Mark I Astro Pi na Mezinárodní vesmírné stanici, na které běží kód od studentů. Tvůj kód časem poběží na nové verzi počítačů Astro Pi!


<iframe width="560" height="315" src="https://www.youtube.com/embed/4ykbAJeGPMM" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen mark="crwd-mark"></iframe>>

V téhle misi budeš používat emulátor Sense HAT. Emulátor je software, který simuluje všechny funkce Astro Pi ve tvém webovém prohlížeči.

![Označený snímek obrazovky emulátoru Sense HAT s oknem kódu vlevo a emulátorem vpravo.](images/sense-hat-emulator.png)

Mezi skutečným a emulovaným Sense HAT existuje několik rozdílů:

- Na emulátoru si barvu osvětlení, teplotu, tlak a vlhkost nastavíš pomocí posuvníků, zatímco skutečný Sense HAT v Astro Pi tyto parametry měří v prostředí okolo sebe pomocí senzorů.

- Když na emulovaný Sense HAT klikneš myší a táhneš, můžeš s ním pohybovat a otáčet, a tak simulovat změnu orientace. Opravdové Astro Pi (a jeho Sense HAT) se může pohybovat v reálném světě a senzory orientace zjišťují, kdy a jak se pohnulo.
