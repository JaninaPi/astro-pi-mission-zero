## Úvod

Oživ každodenní rutinu astronautů na Mezinárodní vesmírné stanici tím, že jim pomocí Sense HAT nového počítače Mark II Astro Pi zobrazíš vzkaz a vlhkost vzduchu na palubě.

Hardware Mark II Astro Pi je tak nový, že tyto počítače zatím nemají žádný název. Počítače Astro Pi pojmenujeme po dvou inspirujících evropských vědcích. Hlasováním pro svůj oblíbený název v rámci svého programu Mission Zero můžeš pomoci vybrat, jak se budou jmenovat.

Při vytváření svého programu budeš používat online emulátor Sense HAT, takže nepotřebuješ žádný speciální hardware – všechno uděláš ve webovém prohlížeči. *Pokud tvůj dokončený program splňuje kritéria způsobilosti*, tak poběží ve vesmíru na Mezinárodní vesmírné stanici (ISS)! Také dostaneš speciální certifikát s přesnou polohou ISS v okamžiku, kdy byl na ní tvůj program spuštěný.

Vybrané názvy nových počítačů Astro Pi oznámíme na jaře 2022.


### Co budeš dělat

Tady je příklad, jaký program můžeš vytvořit. Klikni na tlačítko **Run** (spustit) a dívej se, jak funguje.

![Emulátor Trinket Sense HAT, na kterém je spuštěn ukázkový program, který posouvá hodnotu vlhkosti vzduchu po LED matici a poté zobrazuje obrázek rybičky](images/M0_4.gif)


--- collapse ---



---
title: Co se naučíš
---

Dozvíš se o jednotce Astro Pi a naučíš se ji ovládat. Také se dozvíš, jak:
+ zobrazovat zprávy a barvy,
+ vytvářet obrázky,
+ měřit vlhkost pomocí Sense HAT.

Tento projekt zahrnuje prvky z následujících částí osnovy [Raspberry Pi Digital Making Curriculum](http://rpf.io/curriculum){:target="_blank"}:

+ [Použití základních programovacích konstrukcí k vytvoření jednoduchých programů](https://curriculum.raspberrypi.org/programming/creator/){:target="_blank"}

--- /collapse ---

--- collapse ---

---
title: Co budeš potřebovat
---

### Hardware

+ Jakýkoli počítač s připojením k internetu

### Software

+ Webový prohlížeč (např. Google Chrome), kterým otevřeš [https://trinket.io/mission-zero](https://trinket.io/mission-zero){:target="_blank"}

--- /collapse ---

--- collapse ---
---
title: Poznámky pro učitele a mentory
---


Tato aktivita se dá stihnout během jednoho odpoledne. Rozdělte studenty do týmů po jednom až čtyřech a my jim ukážeme, jak napsat krátký program v Pythonu, který zobrazí osobní vzkaz a vlhkost vzduchu na Astro Pi.

Read the [official guidelines document](https://astro-pi.org/media/mission-zero-guidelines/Astro_Pi_Mission_Zero_Guidelines_2021_22-en.pdf){:target="_blank"} for Mission Zero.

Aby se vaše týmy mohly zúčastnit výzvy Mission Zero, musíte se zaregistrovat.

+ Přejděte na [stránku Trinket emulátoru pro Mission Zero](https://trinket.io/mission-zero){:target="_blank"}.

+ Vyplňte formulář a klikněte na tlačítko **Submit** (odeslat)\*.

\* Povšimněte si prosím, že tento registrační formulář je dostupný pouze v angličtině.

Formulář obsahuje následující pole:  
jméno učitele/mentora,   
název týmu,  
počet členů týmu,  
jména a věk členů týmu,  
v jakém jazyce jste četli pokyny k Mission Zero?

+ Bude pro vás vytvořen účet Trinket (pokud ho již nemáte nebo nejste přihlášeni). Na jednu e-mailovou adresu můžete zaregistrovat jeden účet. Každý účet má svůj vlastní **kód třídy**, a jakmile budou vaše týmy připravené odeslat své programy, budete jim muset ten svůj sdělit.

+ Vystavte svůj kód třídy na viditelné místo, například na tabuli nebo jej promítněte pomocí projektoru, a můžete začít.

 Vytvořili jsme [tisknutelný dvoustránkový leták](https://astro-pi.org/astro_pi_mission_zero_project_print_out_v10_print/){:target="_blank"}, ve kterém najdete klíčové body Mission Zero a studenti či mladí lidé jej mohou využít společně s tímto online projektem.

--- /collapse ---

![Sledovací pixel](https://code.org/api/hour/begin_raspberrypi_astropi.png)
