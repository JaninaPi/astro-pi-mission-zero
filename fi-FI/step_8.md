## Lähetä osallistumisilmoituksesi

On olemassa muutamia sääntöjä, joita koodisi on noudatettava, jotta voit lähettää sen suoritettavaksi Kansainvälisellä avaruusasemalla. Jos koodisi noudattaa niitä, säännöt [Sense HAT -emulaattorin](https://trinket.io/mission-zero) alareunassa syttyvät vihreinä ohjelmaa ajaessasi.

![Ruutukaappaus Mission Zero Trinket -sivuista, joissa näkyvät lähetyspainike ja kelpoisuustarkastukset vasemmalla. Kaksi ylintä ("lue ilmankosteus" ja "käytä LEDejä") ovat oranssia tekstiä, alempi ("toimii ilman virheitä") on vihreä ](images/validation.png)

1. Ota ilmankosteuslukema.
1. Sytytä LEDit.
1. Varmista, että koodisi suoritetaan loppuun saakka ilman virheitä. Sinun ei pitäisi sisällyttää koodiin `while True` -silmukoita, koska se pitää koodisi käynnissä ja estää sen lopetuksen.
1. Testaa koodiasi muutamilla erilaisilla ilmankosteusarvoilla (liukusäädintä käyttäen) varmistaaksesi, että se toimii aina oikein.

Varmista myös, että olet täyttänyt seuraavat kriteerit:

1. Varmista, että viestisi astronauteille kestää korkeintaan 30 sekuntia, sillä niin kauan koodiasi ajetaan ISS:llä
1. Vältä käyttämästä menetelmiä, jotka tarvitsevat syötteitä
1. Käytä pelkästään `sense_hat`, `time` ja `random` moduuleita
1. Varmista, että et sisällytä minkäänlaisia hävyttömyyksiä

Kun kaikki säännöt ovat vihreitä, olet valmis lähettämään.

--- task ---

Kirjoita luokkahuonekoodisi alhaalla olevaan laatikkoon — opettajasi tai ohjaajasi kertoo sinulle, mikä koodisi on.

**Huomautuksia opettajille ja ohjaajille** löytyy kohdasta [Johdanto](https://projects.raspberrypi.org/en/projects/astro-pi-mission-zero/1).

--- /task ---

--- task ---

Opettajasi nimi tulee näkyviin. Jos se on oikea nimi, napsauta vihreää painiketta **Jatka lomakkeeseen**.

![Jatka lomakkeeseen](images/continue-to-form.png)

--- /task ---

--- task ---

Kirjoita joukkueesi nimi ja joukkueen jäsenten nimet. Nämä tulostetaan todistukseen, kun koodinne on suoritettu avaruudessa, joten varmista, että ne on kirjoitettu oikein!

--- /task ---

--- task ---

Paina **Submit**-painiketta koodisi lähettämiseksi. Opettajasi tai ohjaajasi saa sähköpostin osallistumisesi vahvistamiseksi.

--- /task ---

--- task ---

Voit halutessasi jakaa linkin koodiisi sosiaalisessa mediassa kertoaksesi, että kirjoittamaasi koodia käytetään avaruudessa!

--- /task ---
