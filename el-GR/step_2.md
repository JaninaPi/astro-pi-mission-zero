## Τι είναι το Astro Pi;

Το Astro Pi είναι ένας υπολογιστής Raspberry Pi μέσα σε ένα περίβλημα που είναι ειδικά σχεδιασμένο για τις συνθήκες που υπάρχουν στο διάστημα. Διαθέτει επίσης μια επιπρόσθετη πλακέτα που ονομάζεται Sense HAT και είναι ειδικά κατασκευασμένη για την αποστολή Astro Pi. Το Sense HAT διαθέτει ένα χειριστήριο, μια οθόνη LED καθώς και αισθητήρες για καταγραφή της θερμοκρασίας, της υγρασίας, της πίεσης και του προσανατολισμού.

Παρακάτω φαίνεται μια πραγματική μονάδα Astro Pi στον Διεθνή Διαστημικό Σταθμό, στην οποία εκτελείται κάποιος κώδικας που έχει γραφτεί από μαθητές. Εδώ θα "τρέξει" στο τέλος και ο δικός σας κώδικας! 
<iframe width="560" height="315" src="https://www.youtube.com/embed/4ykbAJeGPMM" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen mark="crwd-mark"></iframe> 


Γι΄ αυτή την αποστολή, θα χρησιμοποιήσετε τον εξομοιωτή Sense HAT. Ο εξομοιωτής είναι ένα λογισμικό που προσομοιώνει όλες τις λειτουργίες του Astro Pi στο πρόγραμμα περιήγησης του φυλλομετρητή σας.

![Εξομοιωτής Sense HAT](images/sense-hat-emulator.png)

Υπάρχουν μερικές διαφορές μεταξύ του πραγματικού και του εξομοιωμένου Sense HAT:

- Στον εξομοιωτή, μπορείτε να ρυθμίσετε τη θερμοκρασία, την πίεση και την υγρασία μόνοι σας χρησιμοποιώντας ρυθμιστικά, ενώ το πραγματικό Sense HAT στον Astro Pi χρησιμοποιεί αισθητήρες που μετρούν αυτές τις παραμέτρους στο πραγματικό περιβάλλον.

- Μπορείτε να χρησιμοποιήσετε το ποντίκι για να κάνετε κλικ και να σύρετε το προσομοιωμένο Sense HAT για να το μετακινήσετε και να το περιστρέψετε, προσομοιώνοντας αλλαγές στον προσανατολισμό του΄ το πραγματικό Astro Pi (καθώς και το Sense HAT του) μπορεί να κινηθεί στον πραγματικό κόσμο και οι αισθητήρες προσανατολισμού του Sense HAT εντοπίζουν πότε και πώς έχει μετακινηθεί.