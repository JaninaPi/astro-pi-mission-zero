## Εισαγωγή

Πρόσφερε μια ευχάριστη νότα στην καθημερινή ρουτίνα των αστροναυτών στον Διεθνή Διαστημικό Σταθμό, δείχνοντάς τους ένα μήνυμα και την υγρασία περιβάλλοντος μέσα στον σταθμό, χρησιμοποιώντας το Sense ΗΑΤ του νέου υπολογιστή Astro Pi Mark II.

Το Mark II Astro Pi είναι τόσο νέο που οι υπολογιστές δεν έχουν ακόμη ονόματα. Θα ονομάσουμε τους υπολογιστές Astro Pi με ονόματα από δύο εμπνευσμένους Ευρωπαίους επιστήμονες. Μπορείς να βοηθήσεις στην επιλογή του ονόματος ψηφίζοντας το αγαπημένο σου όνομα ως μέρος του προγράμματος Mission Zero.

Θα χρησιμοποιήσεις τον εξομοιωτή Sense HAT για να δημιουργήσεις το πρόγραμμά σου, οπότε δεν θα χρειαστείς επιπλέον εξοπλισμό — όλα γίνονται σε ένα πρόγραμμα περιήγησης Ιστού (φυλλομετρητή). *Εάν πληροί τα κριτήρια καταλληλότητας* το ολοκληρωμένο πρόγραμμά σου θα εκτελεστεί στο διάστημα στον Διεθνή Διαστημικό Σταθμό (ISS)! Θα λάβεις επίσης ένα ειδικό πιστοποιητικό που θα δείχνει που ακριβώς βρισκόταν ο Διεθνής Διαστημικός Σταθμός κατά την εκτέλεση του προγράμματός σου.

Θα ανακοινώσουμε τα επιλεγμένα ονόματα για τους νέους υπολογιστές Astro Pi την άνοιξη του 2022.

### Τι θα φτιάξεις

Παρακάτω είναι ένα παράδειγμα του προγράμματος που θα μπορούσες να φτιάξεις. Κάνε κλικ στο «**Run**» (Εκτέλεση) για να δεις το πρόγραμμα σε δράση.

![Ο εξομοιωτής Trinket Sense HAT εκτελεί ένα δείγμα προγράμματος το οποίο εμφανίζει κυλιόμενα την τιμή της υγρασίας στο LED και στη συνέχεια εμφανίζει μια εικόνα ενός ψαριού](images/M0_4.gif)

--- collapse ---
---
title: Τι θα μάθεις
---

Θα μάθεις σχετικά με τη μονάδα AstroPi και το πώς μπορείς να την ελέγχεις, συμπεριλαμβανομένων και των εξής:
+ Εμφάνιση μηνυμάτων και χρωμάτων
+ Δημιουργία εικόνων
+ Μέτρηση υγρασίας με τη χρήση ενός Sense HAT

Αυτό το έργο καλύπτει στοιχεία από τις ακόλουθες πτυχές του [Raspberry Pi Digital Curriculum Making](http://rpf.io/curriculum){:target="_blank"}:

+ [Χρησιμοποίησε βασικές δομές προγραμματισμού για να δημιουργήσεις απλά προγράμματα](https://curriculum.raspberrypi.org/programming/creator/){:target="_blank"}

--- /collapse ---

--- collapse ---
---
title: Τι θα χρειαστείς
---

### Υλικό (Hardware)

+ Οποιοσδήποτε υπολογιστής με σύνδεση στο Διαδίκτυο

### Λογισμικό

+ Ένα πρόγραμμα περιήγησης Ιστού (π.χ. Google Chrome) για να ανοίξεις το [https://trinket.io/mission-zero](https://trinket.io/mission-zero){:target="_blank"}

--- /collapse ---

--- collapse ---
---
title: Σημειώσεις για εκπαιδευτικούς και συμβούλους (μέντορες)
---

Αυτή η δραστηριότητα μπορεί να ολοκληρωθεί μέσα σε ένα απόγευμα. Χωρίστε τους μαθητές σας σε ομάδες από ένα έως τέσσερα άτομα και αφήστε μας να τους καθοδηγήσουμε στη διαδικασία δημιουργίας ενός μικρού προγράμματος Python που θα εμφανίζει ένα προσωπικό μήνυμα και την υγρασία στο Astro Pi.

Διαβάστε το [επίσημο έγγραφο οδηγιών](https://astro-pi.org/wp-content/uploads/2018/09/Astro_Pi_Mission_Zero_Guidelines_2018_19_V12_pages.pdf){:target="_blank"} για το Mission Zero.

Θα πρέπει να εγγραφείτε στην πρόκληση Mission Zero για να μπορέσουν οι ομάδες σας να συμμετέχουν.

+ Μεταβείτε στη [σελίδα Mission Zero του εξομοιωτή Trinket](https://trinket.io/mission-zero){:target="_blank"}.

+ Συμπληρώστε τη φόρμα και κάντε κλικ στο «**Submit**» (Υποβολή)\*.

\* Παρακαλούμε, προσέξτε ότι αυτή η φόρμα εγγραφής είναι διαθέσιμη μόνο στα Αγγλικά.

Τα πεδία της φόρμας περιλαμβάνουν:  
Όνομα δασκάλου/μέντορα   
Όνομα ομάδας  
Αριθμός μελών ομάδας  
Ονόματα και ηλικίες μελών ομάδας  
Σε ποια γλώσσα είχατε πρόσβαση στις οδηγίες του Mission Zero;

+ Θα δημιουργηθεί ένας λογαριασμός Trinket για εσάς (εάν δεν έχετε ήδη λογαριασμό ή δεν έχετε συνδεθεί). Μπορείτε να δημιουργήσετε έναν λογαριασμό ανά ηλεκτρονική διεύθυνση. Κάθε λογαριασμός έχει τον δικό του **κωδικό τάξης**, τον οποίον θα πρέπει να δώσετε στις ομάδες σας όταν είναι έτοιμες να υποβάλουν τα προγράμματά τους.

+ Προβάλλετε σε κάποιο εμφανές σημείο τον κωδικό τάξης σας, για παράδειγμα σε έναν πίνακα ή χρησιμοποιώντας μια συσκευή προβολής και ξεκινήστε τη δραστηριότητα.

 Δημιουργήσαμε [ένα εκτυπώσιμο φυλλάδιο δύο σελίδων](https://astro-pi.org/astro_pi_mission_zero_project_print_out_v10_print/){:target="_blank"} που καλύπτει τα βασικά σημεία του Mission Zero και το οποίο οι μαθητές και οι νέοι μπορούν να χρησιμοποιήσουν μαζί με αυτό το online έργο.

--- /collapse ---

![Εντοπισμός εικονοστοιχείου](https://code.org/api/hour/begin_raspberrypi_astropi.png)
