## Υποβολή της καταχώρησής σου

Υπάρχουν μερικοί κανόνες τους οποίους πρέπει να ακολουθεί ο κώδικάς σου, ώστε να μπορέσεις να τον υποβάλεις για εκτέλεση στον Διεθνή Διαστημικό Σταθμό. Αν ο κώδικάς σου τους ακολουθεί, οι κανόνες στο κάτω μέρος του εξομοιωτή θα γίνουν πράσινοι, όταν τρέξεις το πρόγραμμα.

![Επικύρωση](images/validation.png)

1. Πραγματοποίησε μια μέτρηση θερμοκρασίας.
2. Ενεργοποίησε τις φωτεινές ενδείξεις LED.
3. Βεβαιώσου ότι ο κώδικάς σου εκτελείται μέχρι το τέλος χωρίς να εμφανιστούν σφάλματα. Δεν πρέπει να περιλάβεις κανένα βρόγχο επανάληψης `while True` γιατί αυτό θα κάνει τον κώδικά σου να τρεχει και θα τον αποτρέπει απο το να τελειώσει.

Επίσης, βεβαιώσου ότι πληρούνται τα ακόλουθα κριτήρια:

1. Βεβαιώσου πως το μήνυμά σου στους αστροναύτες δεν εμφανίζεται για παραπάνω από 30 δευτερόλεπτα καθώς τόσος θα είναι ο χρόνος εκτέλεσης του κώδικά σου στον Διεθνή Διαστημικό Σταθμό
2. Απόφυγε τη χρήση μεθόδων που απαιτούν εισαγωγή
3. Κάνε εισαγωγή μόνο από τις ενότητες `sense_hat`, `time` και `random`
4. Βεβαιώσου ότι δεν χρησιμοποιείς αισχρολογίες

Αν όλοι οι κανόνες είναι πράσινοι, μπορείς να προχωρήσεις στην υποβολή.

\--- task \---

Εισήγαγε τον κωδικό της τάξης σου στο πλαίσιο στο κάτω μέρος - ο δάσκαλός σου θα σου δώσει τον κωδικό σου.

Θα βρείς τις **Σημειώσεις για εκπαιδευτικούς ή συμβούλους** στο βήμα [Εισαγωγή](https://projects.raspberrypi.org/en/projects/astro-pi-mission-zero/1).

\--- /task \---

\--- task \---

Θα εμφανιστεί το όνομα του δασκάλου σου. Αν είναι το σωστό όνομα, κάνε κλικ στο κουμπί «**Continue to form**» (Συνέχεια στη φόρμα).

![Συνέχισε στη φόρμα](images/continue-to-form.png)

\--- /task \---

\--- task \---

Εισήγαγε το όνομα της ομάδας σου και τα ονόματα των μελών της ομάδας. Τα ονόματα αυτά θα εκτυπωθούν στο πιστοποιητικό που θα λάβεις μόλις ο κώδικάς σου εκτελεστεί στο διάστημα, οπότε βεβαιώσου ότι τα έχεις γράψει σωστά!

\--- /task \---

\--- task \---

Πάτησε το κουμπί «**Submit**» (Υποβολή) για να υποβάλεις τον κώδικά σου. Ο δάσκαλος ή ο σύμβουλος σου θα λάβει ένα email επιβεβαίωσης για την καταχώρησή σου.

\--- /task \---

\--- task \---

Αν θέλεις, μπορείς να κοινοποιήσεις τον σύνδεσμο για τον κώδικά σου στα κοινωνικά μέσα, για να ενημερώσεις ότι ο κώδικας που έγραψες θα εκτελεστεί στο διάστημα!

\--- /task \---