## Uvod

Popestrite dnevno rutino astronavtov na Mednarodni vesoljski postaji, in jim s pomočjo novega računalnika Astro Pi Mark II in njegovega emulatorja Sense HAT sporočite relativno vlažnost.

Strojna oprema Mark II je tako nova, da računalniki še nimajo imen. Računalnike Astro Pi bomo poimenovali po dveh navdihujočih evropskih znanstvenikih. Pri izbiri imena se lahko odločite tako, da v svojem programu za Mission Zero glasujete za svoje najljubše ime.

Za pisanje svojega programa boste uporabljali spletni emulator Sense HAT, zato dodatna strojna oprema ni potrebna – delo v celoti poteka v spletnem brskalniku. *Če izpolnjuje vse kriterije*, se bo vaš program zagnal v vesolju na Mednarodni vesoljski postaji (ISS)! Prejeli boste tudi poseben certifikat, na katerem bo zapisano, kje točno se je postaja ISS nahajala, ko je bil zagnan vaš program.

Izbrana imena za nove računalnike Astro Pi bomo objavili spomladi 2022.

### Kaj boste naredili?

To je primer programa, ki ga lahko ustvarite. Kliknite **Run** (Zaženi), da si ga ogledate.

![Emulator Trinket Sense HAT, ki izvaja program, ki prikaže vrednost vlažnosti na matriki LED in nato prikaže sliko ribe](images/M0_4.gif)

--- collapse ---
---
title: Kaj se boste naučili?
---

Naučili se boste o enoti Astro Pi in o tem, kako jo nadzirati, vključno z naslednjim:
+ prikazovanjem sporočil in barv,
+ ustvarjanjem slik,
+ merjenjem vlažnosti s pomočjo emulatorja Sense HAT

Ta projekt zajema elemente naslednjih sklopov [učnega načrta Raspberry Pi za digitalno ustvarjanje](http://rpf.io/curriculum){:target="_blank"}:

+ [Uporaba osnovnih programskih konstruktov za pisanje enostavnih programov](https://curriculum.raspberrypi.org/programming/creator/){:target="_blank"}

--- /collapse ---

--- collapse ---
---
title: Kaj boste potrebovali?
---

### Strojna oprema

+ Računalnik s spletno povezavo

### Programska oprema

+ Spletni brskalnik (npr. Google Chrome) za odpiranje strani [https://trinket.io/mission-zero](https://trinket.io/mission-zero){:target="_blank"}

--- /collapse ---

--- collapse ---
---
title: Navodila za učitelje in mentorje
---

To aktivnost je mogoče dokončati v enem popoldnevu. Učence razdelite v skupine z 1-4 člani, mi pa jih bomo vodili pri pisanju kratkega programa v programskem jeziku Python, s pomočjo katerega bodo na Astro Pi lahko prikazali osebno sporočilo in vlago zraka.

Preberite [dokument z uradnimi smernicami](https://astro-pi.org/media/mission-zero-guidelines/Astro_Pi_Mission_Zero_Guidelines_2021_22-sl.pdf){:target="_blank"} za Mission Zero.

Za sodelovanje vaših skupin se boste morali prijaviti na izziv Mission Zero.

+ Obiščite [stran emulatorja Trinket Mission Zero](https://trinket.io/mission-zero){:target="_blank"}.

+ Izpolnite obrazec in za pošiljanje kliknite **Submit**\*.

\* Obrazec za registracijo je na voljo le v angleščini.

Polja na obrazcu vključujejo:  
Ime učitelja/mentorja   
Ime ekipe  
Število članov ekipe  
Imena in starost članov ekipe  
V katerem jeziku ste dostopali do smernic Misije Zero?

+ Za vas bo ustvarjen račun Trinket (če ga še nimate ali niste prijavljeni). Na en e-poštni naslov lahko ustvarite en račun. Vsak račun ima svojo **kodo učilnice**, ki jo boste morali posredovati članom svojih skupin, ko bodo uporabili za pošiljanje svojih programov.

+ Kodo učilnice zapišite na vidno mesto, npr. na tablo ali jo projicirajte na platno, in začnite z aktivnostjo.

 Ustvarili smo [dvostranski izroček](http://rpf.io/mz-printout){:target="_blank"}, ki vsebuje ključne točke projekta Mission Zero in ki jih lahko učenci in mladi uporabljajo skupaj s tem spletnim projektom.

--- /collapse ---

![Sledilni piksel](https://code.org/api/hour/begin_raspberrypi_astropi.png)
