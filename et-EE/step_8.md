## Esita oma võistlustöö

Sinu koodi esitamiseks Rahvusvahelises Kosmosejaamas peab see vastama mõnedele reeglitele. Kui sinu kood neile vastab, siis muutuvad programmi käivitamisel emulaatori allosas asuvad reeglid roheliseks.

![Kinnitamine](images/validation.png)

1. Mõõda õhuniiskust.
2. Süüta LED-id
3. Kontrolli, et sinu kood töötab vigadeta lõpuni välja. Sa ei tohiks oma koodi lisada ühtki `while True` tsüklit, kuna see hoiab sinu koodi töös ja takistab selle lõpule jõudmist.

Samuti pead veenduma, et järgmised kriteeriumid oleks täidetud:

1. Astronautidele edastatava sõnumi pikkus ei tohi ületada 30 sekundit, kuna see on ajavahemik, mille jooksul sinu kood ISS-is käivitatud on
2. Väldi mistahes sisendit vajava meetodi kasutamist
3. Impordi ainult moodulitest `sense_hat`, `time` ja `random`
4. Veendu, et seal pole midagi ebaviisakat või sündsusetut

Kui kõik reeglid on rohelised, oled esitamiseks valmis.

--- task ---

Sisesta oma klassiruumi kood allpool asuvasse kastikesse; sinu õpetaja või mentor ütleb sulle, mis sinu kood on.

**Märkused õpetajatele või mentoritele** on saadaval etapis [Sissejuhatus](https://projects.raspberrypi.org/et-EE/projects/astro-pi-mission-zero/1).

--- /task ---

--- task ---

Kuvatakse sinu õpetaja nimi. Kui see on õige, siis klõpsa rohelisel **Continue to form** (ava vorm) nupul.

![Ava vorm](images/continue-to-form.png)

--- /task ---

--- task ---

Sisesta oma meeskonna nimi ja meeskonnaliikmete nimed. Peale sinu koodi näitamist kosmoses trükitakse need nimed tunnistusele, seega kontrolli, et nimed oleksid õigesti kirjutatud!

--- /task ---

--- task ---

Oma koodi sisestamiseks vajuta **Submit** (Esita) nuppu. Sinu õpetajale või mentorile saadetakse seda kinnitav e-kiri.

--- /task ---

--- task ---

Soovi korral võid oma koodi linki jagada sotsiaalmeedias andmaks kõigile teada, et sinu kirjutatud koodi näidatakse kosmoses!

--- /task ---