## Ce este Astro Pi?

Astro Pi este un calculator Raspberry Pi încapsulat într-o carcasă special concepută pentru condițiile din spațiu. De asemenea, are o placă de circuite adițională numită Sense HAT, creată special pentru misiunea Astro Pi. Sense HAT are un joystick, un afișaj LED și senzori pentru înregistrarea temperaturii, umidității, presiunii și orientării.

Iată o unitate originală Mark I Astro Pi de pe Stația Spațială Internațională care rulează programe scrise de elevi. Codul tău va rula în cele din urmă pe o nouă versiune de calculatoare Astro Pi!


<iframe width="560" height="315" src="https://www.youtube.com/embed/4ykbAJeGPMM" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen mark="crwd-mark"></iframe>>

Pentru această misiune, vei folosi emulatorul Sense HAT. Emulatorul este o parte din software care simulează toate funcțiile Astro Pi în browserul tău web.

![Emulator sense HAT.](images/sense-hat-emulator.png)

Există câteva diferențe între Sense HAT real și cel emulat:

- Pe emulator poți seta singur temperatura, presiunea și umiditatea folosind slidere, în timp ce în realitate Sense HAT din Astro Pi utilizează senzori pentru a măsura acești parametri în mediul său.

- Poți folosi mouse-ul pentru a da click și a trage Sense HAT-ul emulat pentru a-l muta și roti, simulând schimbări în orientarea sa; adevăratul Astro Pi (și Sense HAT-ul său) se poate mișca în lumea reală, iar senzorii de orientare ai Sense HAT detectează când și cum s-a mutat.
